L’italo-americana GoPago conclude accordo con Amazon
dic
di Marco Marinucci
Vincenzo Di Nicola
Di Vincenzo Di Nicola e della sua GoPago  avevamo parlato in dettaglio su questo blog in un’ intervista nel lontano agosto 2011.
L’intervista si concludeva con predizione di Alberto Onetti: “Sono convinto che ce la farai“.
Sono passati 2 anni e 4 mesi e la profezia si e’ avverata.
Oggi si e’ ufficialmente conclusa la transazione che ha portato la tecnologia GoPago, una societa’ di 40 persone e 4 anni di vita, a diventare parte della nota impresa che da anni sta riscrivendo le regole dell’ E-commerce, Amazon.
I termini della transazione sono ancora “undisclosed” ma da indiscrezioni trapela che la trattativa e’ durata vari mesi, aveva visto interessata anche Google e si e’ finalmente conclusa con un deal “soddisfacente”.
Tempo di celebrare
Vincenzo e’ una persona fantastica, solare. Si dice che la fortuna aiuta gli audaci, e lui e’, di certo, uno di questi.
Lo conosco da qualche anno, ci siamo trasferiti a San Francisco piu’ o meno nello stesso periodo, una decina di anni fa. E’ una persona che ti stupisce per la sua geniunita’ e modestia. E’ un prodotto doc della sua terra d’origine, l’Abruzzo, con cui  mantiene una connessione viscerale. Sembra quasi un testimone di un tempo che non c’e’ piu’. Oggi lo ho raggiunto per telefono.
In mezz’ora di chiacchierata ne e’ uscito evidente un profilo di una persona pura, con valori forti e un sincero senso di riconoscimento verso il proprio paese d’origine (l’Italia) che forse solo gli immigrati riescono a comunicare.
 
Vincenzo, come ti senti oggi?
Stanco. Eccitato. E … strano. Dopo anni di lavoro ininterrotto sul “mio” prodotto, abbandonarlo e’ come per un genitore lasciare andare via il proprio figlio a 18 anni.
Team GoPago agli Ebby Awards
Ma il tuo di “figlio” aveva solo 4 anni
Vero, ma sono stati anni intensissimi.  Dal 2009 ad oggi e’ successo di tutto. Dopo l’entrata del nostro investitore principale (il braccio VC di JP Morgan) nel 2011 abbiamo avuto un’accelerazione pazzesca. Siamo passati da 10 a un picco di 70 persone nell’aprile del 2012.
La nostra applicazione di pagamento mobile e’ arrivata ad avere piu’ di mille installazioni.
Quando i nostri portavoce sono diventati persone note dei 49ers e dei Giants (rispettivamente la squadra di football e baseball di San Francisco) la nostra visibilita’ nella Bay Area e’ andata alle stelle. E anche le grandi imprese (a partire da Google) se ne sono accorte.
Della storia di GoPago ne avevamo gia’ parlato un paio di anni fa . Ci ricordi solo quanta Italia c’e’ dentro a GoPago?
Soprattutto inizialmente ce n’era molta. Oltre al sottoscritto e all’altro fondatore (Leo Rocco, nato negli USA da genitori siciliani) che ci siamo trovati ai miei tempi di Stanford proprio perche’ da radici comuni,  tutto il primo gruppo di sviluppatori erano italiani. Inclusi molti abruzzesi, come me.
Poi, con gli anni, abbiamo avuto piu’ difficolta’ a mantenere gli italiani e il team si e’ internazionalizzato totalmente, con membri provenienti da tutte le parti del mondo.
Cosa e’ successo oggi?
Oggi si e’ ufficialmente conclusa una transazione importante tra GoPago ed Amazon. Purtroppo per il momento non posso aggiungere altro, a parte il fatto che la tecnologia GoPago sara’ alla base di un nuovo progetto ambizioso.
E tu che farai?
Intanto un bel po’ di riposo. Io ho deciso di non fare il passaggio nella grande corporate. In fondo e’ una esperienza che ho già vissuto con Microsoft e Yahoo. E’ bizzarro che proprio domani avrò il colloquio per diventare cittadino americano, dopo 10 anni di permanenza. Eppure sto pensando che per me e’ arrivato il momento di tornare in Italia.  E’ li’ che appartengo e li’ che voglio provare a fare partire la mia prossima avventura.
Sai che da oggi hai una responsabilità importante verso una generazione di startupper che in Italia ti vedranno come un idolo da seguire. Te la senti?
Guarda, io sento veramente un forte senso di riconoscenza verso l’Italia. Da sei anni sto sponsorizzando una borsa di studio ad uno studente meritevole del liceo scientifico in cui mi ero formato.
Pensa che anche mio nonno (un altro Vincenzo Di Nicola) era venuto negli Stati Uniti per 10 anni a fare il minatore. E poi e’ tornato. E questo vorrei fare anch’io.
Vorrei provare a dare il mio contributo, diretto, come posso. A partire dalla mia prossima startup.
Non so se ce la faro’.  Ma finche’ non ci provo non potro’ mai saperlo.
Forse sono troppo idealista’, chissa’. Ma penso spesso a Garibaldi che emigro’ anche lui in America. Ma quando l’Italia ebbe bisogno di lui, non ci penso’ due volte.
 
